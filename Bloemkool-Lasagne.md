---
title: Bloemkool Lasagne
description: Recept voor bloemkool lasagne
published: true
date: 2020-05-19T18:32:39.528Z
tags: voedsel, bloemkool, lasagne
---

# Bloemkool Lasagne
## informatie
* bereidingstijd: 90 min

* Portiegrootte: 1/4 van de lasagne
* Calorieën: 528
* Vetten 32,4
* Koolhydraten: 11,4
* Vezels: 4,2
* Eiwitten: 46,4

Locatie origineel recept: [Lowcarbchef](https://www.lowcarbchef.nl/recept/koolhydraatarme-bloemkool-lasagne)

### Note to self
Lekker!

## Ingredienten
Ingredientenlijst beschikbaar in Grocy:

### Bloemkool lasagnebladen:
* 400 gr bloemkoolrijst
* 15 gr Parmezaanse kaas
* 2 eieren
* zout en peper naar smaak

### Bolognesesaus:
* 500 gr (mager)rundergehakt
* 1 ui
* 1 teentje knoflook
* 250 gr champignons
* 400 gr tomatenblokjes of pulp
* 1 el Italiaanse kruiden
* 1 el tomatenpuree
* zout en peper naar smaak

### Ricotta saus en lasagne:
* 250 gr ricotta
* 1 ei
* 25 gr geraspte Parmezaanse kaas
* 65 gr geraspte mozzarella
* zout en peper naar smaak

## Bereiding
### lasagne bladen
1. Verwarm de oven voor op 190 graden. Bekleed een bakplaat met bakpapier en vet deze in met een beetje olijfolie. Verwarm vervolgens een beetje olie op in een koekenpan en voeg de bloemkoolrijst toe. Breng op smaak met zout en peper en roerbak de rijst binnen 4 minuten gaar.
2. Doe de bloemkoolrijst in een schone theedoek en wring al het vocht eruit. Voeg de bloemkoolrijst vervolgens toe aan een kom met de eieren, parmezaanse kaas, zout en peper. Meng goed en verdeel het mengsel over de bakplaat met bakpapier.
3. Bak de bloemkool lasagnebladen 15 minuten in de voorverwarmde oven en laat na het bakken 10 minuten afkoelen. Snijd in 6 evengrote bladen en zet opzij.

### Bolognesesaus en lasagne
1. Verwarm de oven voor op 160 graden. Snijd de ui en champignons in kleine stukjes en pers de knoflook fijn. Verwarm een klein beetje olijfolie in een grote koekenpan en voeg de gesneden ui en geperste knoflook toe. Bak dit 1 minuut totdat de ui begint te verkleuren. Doen dan de champignons in de pan en bak deze 2 minuten mee.
2. Voeg het rundergehakt toe en bak dit gaar. Voeg ten slotte de tomatenpulp, puree, Italiaanse kruiden, zout en peper toe. Laat de saus 10-15 minuten sudderen zonder deksel.
3. Meng ondertussen in een kom de ricotta, ei en een handje parmezaanse kaas. Pak dan een ovenschotel en vet deze in met olie.
4. Schep een aantal opscheplepels bolognesesaus in de schotel. Leg hier paar bloemkool lasagnebladen bovenop en besmeer dit ricotta saus. Bestrooi dit met een beetje parmezaanse kaas en mozzarella. Herhaal dit totdat alle ingrediënten op zijn.
5. Dek de schotel af met aluminiumfolie en bak het 25 minuten in de voorverwarmde oven. Verwijder dan de folie en bak nogmaals 15 minuten. Snijd de lasagne in vier stukken en genieten maar!